\chapter{Folytonos és diszkrét maximum-elvek elliptikus feladatra}\label{ch:Maxelvek}

Ebben a fejezetben először a folytonos maximum-elvet mutatjuk be \aref{ch:elmelet}. fejezetben definiált $L$ operátorra, és annak következményeit az operátor segítségével megfogalmazható Dirichlet-peremértékfeladatra. Ezután \aref{sec:classical_DMP}. részben rátérünk a feladat végeselemes approximációjára, és megfogalmazzuk a klasszikus diszkrét maximum-elvet, ami a szakaszonként lineáris közelítésre igazolható. Végül \ref{sec:general_DMP}. pontban ismertetjük az általánosított diszkrét maximum-elv ötletét  magasabbrendű közelítésekre.


 
